1. Ceza Dairesi         2022/6157 E.  ,  2022/7179 K.

"İçtihat Metni"
MAHKEMESİ :Ağır Ceza Mahkemesi
SUÇLAR : Kasten öldürme ve kasten öldürmeye teşebbüs
HÜKÜMLER: 1- Sanık ... hakkında;
a) Maktul ... 'yı kasten öldürme suçundan TCK'nin 81, 29, 53. maddeleri uyarınca 18 yıl hapis
cezası,
b) Maktul ...'ı kasten öldürme suçundan TCK'nin 81, 29, 53. maddeleri uyarınca 18 yıl hapis cezası,
c) Mağdur ...'i kasten öldürmeye teşebbüs suçundan TCK'nin 81, 35, 29, 53. maddeleri uyarınca 6 yıl 9 ay hapis cezası,
2- Sanık ... hakkında;
a) Maktul ... 'yı kasten öldürme suçundanTCK'nin 81, 29, 62, 53. maddeleri uyarınca 15 yıl hapis cezası,
b) Maktul ...'ı kasten öldürme suçundan TCK'nin 81, 29, 62, 53. maddeleri uyarınca 15 yıl hapis cezası,
c) Mağdur ...'i kasten öldürmeye teşebbüs suçundan TCK'nin 81, 35, 29, 62, 53. maddeleri uyarınca 5 yıl 7 ay 15 gün hapis cezası,
3- Sanık ... hakkında;
a) Maktul ... 'yı kasten öldürme suçundanTCK'nin 81, 29, 53. maddeleri uyarınca 18 yıl hapis cezası,
b) Maktul ...'ı kasten öldürme suçundanTCK'nin 81, 29, 53. maddeleri uyarınca 18 yıl hapis cezası,
c) Mağdur ...'i kasten öldürmeye teşebbüs suçundan TCK'nin 81, 35, 29, 53. maddeleri uyarınca 6 yıl 9 ay hapis cezası,
4- Katılan sanık ... hakkında;
a) Maktul ... 'yı kasten öldürme suçundan TCK'nin 81, 29, 62, 53. maddeleri uyarınca 15 yıl hapis cezası,
b) Maktul ...'ı kasten öldürme suçundanTCK'nin 81, 29, 62, 53. maddeleri uyarınca 15 yıl hapis cezası,
c) Mağdur ...'i kasten öldürmeye teşebbüs suçundan TCK'nin 81, 35, 29, 62, 53. maddeleri uyarınca 5 yıl 7 ay 15 gün hapis cezası,
5- Sanık ... hakkında;
a) Maktul ... 'yı kasten öldürme suçundan CMK'nin 223/2-e maddesi uyarınca beraatine,
b) Maktul ...'ı kasten öldürme suçundan CMK'nin 223/2-e maddesi uyarınca beraatine,
c) Mağdur ...'i kasten öldürmeye teşebbüs suçundan CMK'nin 223/2-e maddesi uyarınca beraatine,
6- Katılan sanık ... hakkında; Katılan sanık ...'u kasten öldürmeye teşebbüs suçundan CMK'nin 223/2-e maddesi uyarınca beraatine, dair kararı.

TÜRK MİLLETİ ADINA

Mahalli mahkemece bozma üzerine verilen hükümler temyiz edilmekle evrak okunarak:
Dosya incelendi.
Gereği görüşülüp düşünüldü:
Mahkemenin sanık ... hakkında kurduğu hükme yönelik yaptığı uygulama ile sanık ... hakkındaki takdirinde bir isabetsizlik görülmediğinden tebliğnamede bu yönde bozma isteyen düşüncelere iştirak edilmemiştir.
Toplanan deliller karar yerinde incelenip, sanıklar ..., ..., ..., ... hakkında maktuller ... ... ve ...'ı kasten öldürme, katılan ...'e karşı kasten öldürmeye teşebbüs suçlarının sübutu kabul, oluşa ve soruşturma sonuçlarına uygun şekilde suç nitelikleri tayin, bir kısım sanıklar yönünden takdire ilişen cezayı azaltıcı sebeplerin nitelik ve derecesi takdir kılınmış, savunmaları inandırıcı gerekçelerle reddedilmiş, sanık ... hakkında maktulleri kasten öldürme, katılanı kasten öldürmeye teşebbüs suçları ve sanık ... hakkında katılan ...'ı kasten öldürmeye teşebbüs suçlarından elde edilen delillerin hükümlülüklerine yeter nitelik ve derecede bulunmadığı gerekçeleri gösterilerek mahkemece kabul ve takdir kılınarak beraatlerine hükmedilmiş, bozma üzerine verilen hükümlerde bozma nedeni dışında bir isabetsizlik görülmediğinden, sanıklar müdafilerinin sübuta ve eksik kovuşturma yapıldığına, katılanlar vekilinin beraat kararına, olayda haksız tahrik bulunmadığına, suçların tasarlanarak işlendiğine yönelen ve yerinde görülmeyen temyiz itirazlarının reddiyle;
1- Sanık ... hakkında maktulleri kasten öldürme, katılanı kasten öldürmeye teşebbüs suçlarından kurulan beraat hükümleri ile sanık ... hakkında katılan sanık ...'ı kasten öldürmeye teşebbüs suçundan kurulan beraat hükümlerinin tebliğnamedeki düşünceye kısmen uygun olarak ONANMASINA,
2- Sanıklar ..., ..., ..., ... hakkında maktuller ... ... ve ...'ı kasten öldürme, katılan ...'e karşı kasten öldürmeye teşebbüs suçlarından kurulan mahkumiyet hükümlerinin incelenmesinde;
Dairemizin 24/09/2019 tarih, 2018/1817 (E) - 2019/3878 (K) sayılı kararı ile sanıklar hakkında haksız tahrik nedeniyle makul düzeyde bir haksız tahrik indirimi yapılmasının gerektiği bir bozma nedeni olarak bildirildiği ve Mahkemece bozmaya uyulduğu halde, bozmayı etkisiz kılacak şekilde, sanıklar hakkında asgari düzeyde haksız tahrik indirimi suretiyle sanıklar hakkında fazla ceza tayini,
Bozmayı gerektirmiş, sanık müdafilerinin temyiz itirazları bu itibarla yerinde görülmüş olduğundan hükümlerin bu nedenle 6723 sayılı Kanun'un 33. maddesiyle değişik 5320 sayılı Kanun'un 8/1. maddesi ile yürürlükte bulunan 1412 sayılı CMUK’un 321. maddesi uyarınca tebliğnamedeki düşünceye kısmen aykırı olarak BOZULMASINA, 21/09/2022 gününde oy birliğiyle karar verildi.